{
    "componentChunkName": "component---src-templates-markdown-template-tsx",
    "path": "/businesses/info/tham",
    "result": {"data":{"site":{"siteMetadata":{"siteUrl":"https://tonghuaholding.com"}},"markdownRemark":{"html":"<p>ดำเนินธุรกิจธุรกิจบริการหนี้เสียในปี 2564 ได้จดทะเบียนเป็นบริษัทบริหารสินทรัพย์กับธนาคารแห่งประเทศไทย เพื่อขยายธุรกิจไปยังธุรกิจบริหารหนี้ด้อยคุณภาพ โดยมีวัตถุประสงค์ดำเนินการซื้อหนี้เสียจากสถาบันการเงิน และผู้ประกอบการด้านการเงิน (Non-Bank)</p>\n<p>บริษัท ตงฮั้ว โฮลดิ้ง จำกัด (มหาชน) “บริษัทฯ” ได้เข้าสู่ธุรกิจสินเชื่อทั้งในรูปแบบการรับซื้อใบเสนอราคา (สินเชื่อ Factoring) และสินเชื่อขายฝากอาคารและที่ดิน ภายใต้บริษัทย่อย บริษัท ตงฮั้ว แคปปิตอล และบริษัทย่อยทางอ้อม บริษัท ตงฮั้ว แอสเซท จำกัด ที่ถือว่าประสบความสำเร็จในระดับหนึ่ง และเป็นปัจจัยหลักที่ทำให้บริษัทฯมีกำไรสุทธิเติบโตตั้งแต่ปี 2561 เป็นต้นมา</p>\n<p>จากสถานการณ์วิกฤติเศรษฐกิจจากโรคระบาดของไวรัส โควิด-19 ที่ต่อเนื่องมาถึงปัจจุบัน บริษัทฯเล็งเห็นปริมาณที่เพิ่มขึ้นของหนี้เสียจากสถาบันการเงิน และผู้ประกอบการด้านการเงิน (Non-Bank) อย่างต่อเนื่อง โดยเฉพาะ NPLs ใหม่ในกลุ่มสินเชื่อ SME ตั้งแต่รายกลางลงมาถึงสินเชื่อรายย่อย เช่น สินเชื่อบ้าน สินเชื่อรถยนต์ สินเชื่อบัตรเครดิต และสินเชื่อส่วนบุคคล ที่ยังเพิ่มขึ้นต่อเนื่อง</p>\n<p>ด้วยภาวะเศรษฐกิจในปี 2563 จนถึงปัจจุบันมีทิศทางชะลอตัวลง ส่งผลให้ความเสี่ยงของธุรกิจสินเชื่อเพิ่มมากขึ้น และเป็นภาระของสถาบันการเงินและผู้ประกอบการด้านการเงิน ในการบริหารกระแสเงินสดหากลูกหนี้ผิดนัดชาระหนี้และกลายเป็นหนี้เสีย สถาบันการเงินและผู้ประกอบการด้านการเงินจึงจำเป็นต้องลดปริมาณการให้สินเชื่อใหม่ลง</p>\n<p>แม้ว่าสถาบันทางการเงินจะมีต้นทุนการปล่อยสินเชื่อต่ำกว่ามูลค่าหลักประกัน แต่ต้องรอให้เกิดการขายหลักประกันถึงจะได้รับเงินทุนคืน ซึ่งจะส่งผลกระทบต่อผลการดำเนินงาน จึงต้องดำเนินการขายหนี้เสียให้แก่กลุ่มธุรกิจบริหารสินทรัพย์เพื่อเพิ่มศักยภาพในการปล่อยสินเชื่อใหม่มากขึ้น</p>\n<p>เนื่องจากบริษัท ตงฮั้ว โฮลดิ้ง จำกัด (มหาชน) มีทีมผู้บริหารและทีมงานที่มีประสบการณ์ในธุรกิจปล่อยสินเชื่อและบริหาร NPLs &#x26; NPAs มาอย่างยาวนาน อีกทั้งยังได้ผู้บริหารที่มีประสบการณ์ในการบริหารหนี้เสียมาร่วมงาน ทำให้บริษัทตัดสินใจเข้าสู่ธุรกิจบริการหนี้เสียในปี 2564 โดยจัดตั้งบริษัท บริหารสินทรัพย์ ตงฮั้ว จำกัด เพื่อดำเนินธุรกิจดังกล่าว</p>\n<p>บริษัท บริหารสินทรัพย์ ตงฮั้ว จำกัด ก่อตั้งด้วยทุนจดทะเบียน 100 ล้านบาท เมื่อวันที่ 24 พฤษภาคม 2564  ผ่านบริษัท ตงฮั้ว แคปปิตอล จำกัด ซึ่งเป็นบริษัทย่อยภายใต้บริษัท ตงฮั้ว โฮลดิ้ง จำกัด (มหาชน) และได้จดทะเบียนเป็นบริษัทบริหารสินทรัพย์กับธนาคารแห่งประเทศไทย เพื่อขยายธุรกิจไปยังธุรกิจบริหารหนี้ด้อยคุณภาพ โดยมีวัตถุประสงค์ที่จะเริ่มดำเนินการซื้อหนี้เสียจากสถาบันการเงิน และผู้ประกอบการด้านการเงิน (Non-Bank) ในไตรมาสที่ 3 ของปี 2564</p>\n<p>ปัจจุบันโครงสร้างรายได้หลักของบริษัทฯ ได้เปลี่ยนแปลงจากธุรกิจสื่อและสิ่งพิมพ์ สู่ธุรกิจการเงิน บริษัทฯ โดยการอนุมัติจากตลาดหลักทรัพย์แห่งประเทศไทย ในการปรับย้ายกลุ่มอุตสาหกรรมและหมวดธุรกิจ จากกลุ่มอุตสาหกรรมธุรกิจบริการ หมวดธุรกิจสื่อและสิ่งพิมพ์ สู่อุตสาหกรรมธุรกิจการเงิน หมวดธุรกิจเงินทุนและหลักทรัพย์ ในวันที่ 14 มิถุนายน 2565</p>","frontmatter":{"cover":null,"title":"THAM","slug":"/businesses/info/tham","date":"August 31, 2022"}}},"pageContext":{"id":"134669e3-a300-5a1a-a3b4-c418b4f55054"}},
    "staticQueryHashes": []}